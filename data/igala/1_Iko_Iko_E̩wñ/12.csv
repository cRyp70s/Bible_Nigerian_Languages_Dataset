Verse,Text
1,"Oñ abo-i chʼabo ku ma wʼugbo Defid, Ziklag, abu kʼi fʼo̩la-wñ dahi tʼo̩mo̩ todu So̩l, o̩ma Kish; ma la jʼef amagbiti-wñ, ku ma gbutu-wñ ef ogu le̩. "
2,"Amato̩fa ma che, ma la neke nʼo̩wo̩ awo̩to̩ kpʼawohi gwʼunata, kpʼo̩fa eta kpo̩fo̩. Ma chʼabo Be̩njamin, amefu So̩l. "
3,"Oji-ma chʼAhieze̩r, tak i che Joash, ma chʼamo̩ma She̩maa, e̩ne̩ Gibea, kpai Jizie̩l kpai Pile̩t amo̩ma Azmefe̩t, kpai Be̩reka kpai Jihiu, e̩ne̩ Anato̩t, "
4,"kpai Ismaya, e̩ne̩ Gibe̩o̩n, kʼi chʼagbiti ef abo o̩gue̩gwa le̩, kʼa bo ogue̩gwa le̩ jʼef o̩wo̩-wñ, kpai Je̩re̩-maya kpai Jahezie̩l kpai Johanan, kpai Jo̩zabad, e̩ne̩ Ge̩dira; "
5,"Iluzai kpai Je̩nmot kpai Bialaya kpai She̩maraya, kpai Sbe̩fataiya, e̩ne̩ Haruf, "
6,"E̩lkana kpai Je̩saya kpai Azarie̩l kpai Joize̩r kpai Jo̩sho̩be̩am, abo Ko̩ra, "
7,"kpai Joila kpai Ze̩badaya, amo̩ma Je̩roham e-Gedo̩r."
8,"Oñ abo Gad ku ma fʼo̩la-ma date̩ ñwu Defid ef akpolokuta ef aje̩tachi le̩ do̩mo̩, amagbiti ki nʼuwohi ma che, ma chʼaboke̩le̩ ku ma ko̩che̩ ogu, ku ma meju ikpako kpʼo̩kwo̩ ene̩ jogu; eju-ma la dab eju idu, ma le̩ dab amate̩ ku ma jʼoj uwo. "
9,"Ize̩r chʼe̩ne̩ ejodudu, Obadaya chʼekeji, E̩liab chʼe̩ke̩ta, "
10,"Mishmana chʼe̩ke̩le̩, Je̩re̩maya chʼe̩ke̩lu, "
11,"Ateai chʼe̩ke̩fa, Ilaie̩l chʼe̩kebie, "
12,"Johanan chʼe̩ke̩jo̩, E̩lzebad chʼe̩ke̩la, "
13,"Je̩re̩maya chʼe̩ke̩gwa, Makbanai chʼe̩ke̩gwaka. "
14,"Amo̩ma Gad-i chʼabo ku ma dʼoji dufu ef abogu; e̩ne̩ ki nya efu ma bʼone̩ ogume̩lu jo̩, oñ e̩ne̩ ki tule bʼone̩ icham nyʼo̩gwo̩ko̩ jo̩. "
15,"Abo le̩ chʼabo ku ma mu Jo̩rdan daba ochu ejodudu, e̩gba ki awobi lʼoj o̩gba-wñ; oñ ma fʼabo du ku ma jʼo̩go̩ o̩go̩ le̩ nʼule̩, rʼo̩wo̩ olodudu kpai rʼo̩wo̩ olane̩ ge̩."
16,Amo̩ma Be̩njamin kpai Juda iche̩ka la wʼugbo akpolokuta le̩ ugbo Defid. 
17,"Taku Defid dufu aledo ma, oñ i dohi ñwu ma kakini, Iche̩wñ ku me̩ nʼure̩do̩ wa ku me̩ te̩ko mi-i, mak e̩do̩-mi amanyu me̩; i muda chʼewa me̩ wa ku me̩ mʼumi du tʼef o̩wo̩ ame̩no̩la-mi abu kʼu ma nʼe̩wñ afuma du kʼomi nʼo̩wo̩-mi che n, O̩jo̩ e-amata-wa ki li, kʼi fʼuka nurʼume̩. "
18,"Tak Afu lewa bʼo̩la Amesai kʼi chʼe̩ne̩ ki d oji dufu ef amagboji abo ogu le̩ ma, i kakini,"
19,"Abo Manasa iche̩ka ño̩ chi o̩la-ma wʼugbo Defid, e̩gba kʼowñ kpʼabo Filistia kpe̩re̩ wa akogu bi So̩l le̩; ma muda gbutu ñwu ma n; todu abu kʼamodu abo Filistia fʼojuju o̩la le̩ nyi, ma je̩ ñwu Defid mudabi, ma kakini, I anʼoji-wa ñwa chʼef o̩wo̩ odu-wñ So̩l. "
20,"Abu kʼi dʼejo̩na alo tu Ziklag, abo Manasa ku ma ñwa chʼef o̩wo̩-wñ chʼAdna kpai Jo̩zabad kpai Je̩dieye̩l kpai Maike̩l kpai Jo̩zabad kpai E̩laihiu kpai Ziltai, amagboji one̩ icham nyʼo̩gwo̩ko̩ icham nyʼo̩gwo̩ko̩ e-abo Manasa. "
21,"Oñ ma gbutu ñwu Defid ugbo amaja-kpa e̩wñ, todu o̩chaka-ma chʼamagbiti ku ma de̩ kpaka, ma la chʼamagboji agboji ef abogu le̩. "
22,"Amone̩ nawa bo̩ Defid o̩jo̩ñwa o̩jo̩ñwa ku ma te̩kʼo, gbogbo taku ma mud uru lile, dabe̩ne̩ kʼuru e-O̩jo̩."
23,"Aluka oji one̩ ku ma mʼo̩logu wʼugbo Defid He̩bro̩n, ku ma mʼojane̩ So̩l gba ñw u, alu kʼo̩la Jihofa ka, de̩. "
24,Abo Juda ku ma ne̩ ugbe̩yo̩ kpai o̩kwo̩ chʼicham nyʼo̩gwo̩ko̩ ugbo me̩fa nyʼicham oka oji. 
25,"Abo Simeo̩n chʼamagbiti ku ma nʼuwohi icham nyʼo̩gwo̩ko̩ ugbo mebie, nyʼogume̩lu oji. "
26,Abo Lifai chʼicham nyʼo̩gwo̩ko̩ me̩le̩ nyʼulo̩gwa. 
27,"Je̩ho̩yada la chʼe̩nuto̩gba abo Aro̩n, oñ one̩ icham nyʼo̩gwo̩ko̩ ugbo me̩ta nyʼogume̩lu chʼicham oji jugbo-wñ. "
28,Kpai Zado̩k kʼi chʼokolobia kʼi chʼagbiti kʼi nʼuwohi manyʼamagboji abogu ogu nyoke meji kwʼunyi ata-wñ. 
29,"Abo Be̩nja-min, efu So̩l le̩, chʼone̩ icham nyʼo̩gwo̩ko̩ ugbo me̩ta todu ojile-ma te̩tatʼabo unyi So̩l ubi akwoubi. "
30,"Abo Ifraim chʼicham nyʼo̩gwo̩ko̩ ugbo ogu nyʼicham oka oji, amagbiti ku ma nʼuwohi, ku ma chʼame̩n uwohi ef unyi amata-ma. "
31,"Abo ku ma kwʼef ukpe̩reji abo o̩lo̩pu Manasa le̩ chʼicham nyʼo̩gwo̩ko̩ ugbo me̩gwe̩jo, ku ma chi ma odu odu ku ma ko, ku ma wa du Defid jʼonu. "
32,"Abo Isakar ku ma ma iko iko-wñ ku ma ma alu ki dukpe̩ kʼabo Israe̩l ache, abo ku ma dʼoji dufu ef uma chʼo̩gwo̩ko̩; amo̩maye-ma du agbʼo̩la-ma gbo̩. "
33,Abo Ze̩biulo̩n ku ma dufu ef abogu kʼo̩la-ma che̩mu jo̩ ñw ogu kʼido̩na ogu ojoji du jʼef o̩wo̩-ma chʼicham nyʼo̩gwo̩ko̩ ugbo ooje. E̩do̩-ma la chʼokate abu ma tala jo̩. 
34,"Abo Naftali chʼamagboji icham nyʼo̩gwo̩ko̩, oñ abo ku ma nʼugbe̩yo̩ kpai o̩kwo̩ manyʼuma o̩la chʼicham nyʼo̩gwo̩ko̩ ugbo ogue̩gwa nyoke mebie. "
35,Abo Dan kʼo̩la-ma che̩mu ogu chʼicham nyʼo̩gwo̩ko̩ ugbo ogu nyoke me̩jo̩ nyʼulo̩gwa. 
36,Abo Ashe̩r ku ma chʼo̩ka ogu eja ku ma tala jo̩ ef abogu chʼicham nyʼo̩gwo̩ko̩ ugbo o̩gbo̩ meji. 
37,Abo Rube̩n kpai abo Gad kpai ukpe̩reji o̩lo̩pu abo Manasa kʼo̩la-ma che̩mu ñw ogu ku ma kwʼudaba Jo̩rdan wa chʼicham nyʼo̩gwo̩ko̩ ugbo o̩gbo̩ me̩fa.
38,"Abogu-i chaka ku ma tala jo̩ udala udala, e̩do̩-ma chʼofoo oñ ma lewa He̩bro̩n ku ma du Defid jʼonu abo Israe̩l chaka; abe̩le̩ e̩do̩ abo Israe̩l du ki bo̩ ño̩ chʼokate ku ma du Defid jʼonu ge̩. "
39,"Ma jʼugbo Defid o̩mo̩ aje̩ añmo̩ gbogbo o̩jo̩ me̩ta, todu amo̩maye-ma fʼo̩la mu tane̩ todu ma. "
40,"Abo ku ma me̩ru ma o̩mo̩ gbogbo nyʼIsakar kpai Ze̩biulo̩n kpai Naftali kʼuje̩wñ nʼubi amo̩ke̩ke̩te̩ kpai aminyakulumi kpai amimiulu kpai amokuno̩ wa; omu e̩wñ e̩yo̩ kpai e̩ro o̩gbaikolo ki gbe̩ mʼomune̩ kpai acha acha achiwebe̩te̩ma e̩gbe̩ kpai omi achiwebe̩te̩ma, kpai amokuno̩ kpai ame̩wño̩re̩ egini tabale, todu uyo̩ de̩ Israe̩l me̩."
