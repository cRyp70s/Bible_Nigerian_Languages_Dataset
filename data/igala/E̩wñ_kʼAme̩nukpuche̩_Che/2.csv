Verse,Text
1,Oñ abu kʼo̩jo̩ e̩kʼooje-wñ jo̩ o̩chaka-ma jʼugbo kate. 
2,Oñ achigili iche̩ che kwef ojale dabe̩ne̩ kʼafu ki aju gbo gbo gbo ane̩ wa. I la ko̩ ef unyi ugbo ku ma gugu le̩ chaka. 
3,"Tak ukpalu ki chʼe̩kpana meji eji, dabe̩ne̩ kʼe-una, kwotejugede ñwu ma. I la kwogugu oji-ma okoke. "
4,"Oñ o̩chn-ka-ma che̩ko̩ ñw Afu Kiafo̩, taku ma chane̩ eko̩la ichi omune̩ omune̩ dabalu kʼAfu le̩ du ñwu ma ku ma ka dufu."
5,AmaJu iche̩ka la dodo Je̩rusale̩m ku ma chʼaboke̩le̩ ku ma himama O̩jo̩ ku ma kwʼugbo abo uche̩ichi du ku ma jʼo̩gane̩ ojale-i wa jo̩ le̩. 
6,Oñ abu kʼiche̩-i wate̩ ugwe̩ko̩ amone̩ le̩ wa jʼugbo kate. Ibe-ma la dajugu todabu kʼe̩ne̩ne̩ne̩ne̩ gbo̩ abu ku ma jʼako̩la ichi e-wñ onugo. 
7,"Awuwu la fu ma mu, oñ ma kwoyaye kakini, Me̩ go ta, abo ku ma jʼako̩la-i du chʼabo Galili jo̩ le̩ n? "
8,Mak abile kʼe̩ne̩ne̩ne̩ne̩-wa agbo̩ ef ichi e-wa ku ma bi wa efu-wñ ke? 
9,"Abo Partia kpai Me̩dia kpai Ilam kpai abo ku ma dodo Me̩sopo̩temia, kpai Judia, kpai Kapadosia, Ponto̩s kpai Esia. "
10,"Tʼabo Frigia kpai Pamfilia, kpai Ijipti kpai ojane̩ Libia ugbo ki te̩ kado Sairini, kpai abononojo Rom ku ma gugu emi, tʼamaJu tʼabo ku ma tefu-ma, "
11,"abo Krit kpai abo Arabia, a agbo̩ abu ku ma jʼako̩la e̩wñ inaina e-O̩jo̩ alichi-wa. "
12,"Oñ awuwu fʼo̩chaka-ma mu, i la fitu ma tabale. Ma ka ñw omune̩ kakini, E-i chʼe̩wñ ta? "
13,"Ama abomune̩ ojoji dokanyi rʼuma oji, ma kakini, Iwain etito̩ kʼuma efu-i."
14,"Pita muda hi dago manyʼamame̩gwaka le̩, i dʼomu-wñ dago oñ i gwʼo̩la jane̩ ñwu ma kakini, Aboke̩le̩ Judia kpai ame̩ ku me̩ dodo Je̩rusale̩m chaka, me̩ ki mʼe-kide̩, me̩ ki laño̩ netirʼe̩wñ kʼu naka-i. "
15,"Todu i chʼo̩te̩ mu abo̩-i alu kʼame̩ do̩ le̩ n, todu auwa e̩ke̩ta kʼo̩jo̩ ñwa de̩ ta. "
16,"E̩wñ-i muda chʼe-ku ma ka lefu Joe̩l akache̩ le̩ kakini,"
17,"O̩jo̩ kakini, Ab i la ade̩ adiko o̩jo̩ otitala le̩ de̩,"
18,u lañʼadʼAfu-mi danyu amadu-mi e̩ne̩ke̩le̩ kpai onobule̩ oji
19,"Tak u nakʼe̩wñ uno̩ jo̩ ojale ate̩-i,"
20,"Olu arida e̩chubi, ochu la arida e̩bie̩,"
21,I la ade̩ kʼama ajadu e̩ne̩ du kʼi akwado̩ odu Ondu.
22,"Aboke̩le̩, abo Israe̩l, me̩ nagbʼo̩la-i kakini, Jisus e̩ne̩ Nazare̩t, e̩ne̩ke̩le̩ kʼO̩jo̩ du ña me̩ pee lugbo uko̩lo̩ ukpahiu kpai e̩wñ uno̩ kpai ujiwe e-kʼO̩jo̩ che lef uwñ alumeji-me̩ le̩, alu kʼame̩ onugo ma; "
23,"owñ, ku ma mudu te̩ ñwu ma alu kʼuneku O̩jo̩ date̩, kpai alu kʼO̩jo̩ fuma tane̩, ame̩ nʼo̩wo̩ ame̩nugbite̩re̩ fʼu kaba mʼoli, me̩ la fʼu kpa ku: "
24,"O̩jo̩ mʼu du kwane̩, abu kʼi mʼiwo̩ e-uku tu, todabu ki ma nʼugbo du kʼe̩wñ le̩ ma neke gwo̩nyʼowñ n."
25,"Todu Defid nʼo̩la-wñ aka kakini,"
26,"Lef e-le̩ e̩do̩-mi bo̩, oñ ukpalu-mi kwogwoguyo̩;"
27,"todabu kʼe̩ ma jʼatʼonugo-mi no̩ ñw o̩jegu n,"
28,E̩ je̩ ñw mi fʼo̩na o̩na iñmi ma me̩;
29,"Aboke̩le̩, amo̩maye-mi, u neke ka o̩la Defid, o̩ra-wa le̩ ñw me̩ pee, ka kʼi leku, ma ño̩ mʼu du ji, ojinoji-wñ la dʼugbo wa gbogbo tʼeñini-i. "
30,"Todule̩, abu kʼi chʼakache̩, kʼi la ma ka kʼO̩jo̩ fugo̩ ñw u ka kʼi adʼugbe̩ uta-wñʼka gugu oj ede-wñ: "
31,"abu kʼi fʼe-le̩ li tane̩, i fʼo̩la udajikwane̩ Kraisti ka kakini, Ma tʼo̩ no̩ tʼef o̩jegu n, o̩re̩la-wñ la li e̩che̩ n. "
32,"O̩jo̩ du Jisusi kide̩ dajikwane̩, o̩chaka-wa chʼame̩nibenu e-le̩. "
33,"Todule̩ abu kʼo̩wo̩ awo̩to̩ O̩jo̩ dʼowñ dago atate̩, kʼi laño̩ gba Afu Kiafo̩ ku ma katane̩ le̩ ugbo O̩jo̩ Ata, i fʼe̩wñ ku me̩ li ku me̩ la gbo̩ dafo-i. "
34,"Todu i che Defid te̩gu nyʼefojale n, owñ muda kakini,"
35,gbogbo tak u kʼame̩nebi-we̩ chʼuke̩re̩no e̩re̩-we̩.
36,"Todule̩ abo unyi Israe̩l du ki ma o̩kpaka-wñ kakini, O̩jo̩ mu Jisus kʼame̩ du kamoli le̩ du che Ondu kpai Kraist, ejeji-wñ."
37,"Oñ abu ku ma gbo i gwunyʼuma e̩do̩, taku ma ka ñw Pita kpʼame̩nukpuche̩ kibo̩ kakini, Aboke̩le̩, amo̩maye-wa, abʼa ache? "
38,"Oñ Pita ka ñw ma kakini, Me̩ ribeda, kʼe̩ne̩ne̩ne̩ne̩-me̩ ki nache baptism ef odu Jisusi Kraisti, ku ma tʼadure-me̩ no̩ taku me̩ agbʼAfu Kiafo̩ ele. "
39,"Todu ame̩ ma kʼo̩la le̩ tane̩ ñwu, kpai amo̩ma-me̩ kpai abo du ku ma jʼo̩najiji, owñ chʼaluka one̩ du kʼOndu O̩jo̩-wa ado̩wʼugbo-wñ. "
40,"I ño̩ nʼo̩la omune̩ wewe gbʼibenu nyo̩nyo̩, i laño̩ kute̩ ma kakini, Me̩ fʼo̩la-me̩ jadu bʼo̩gba e̩go̩-i te̩. "
41,Abe̩le̩ abo ku ma yo̩ ñw o̩la-wñ fu baptism che: oñ onugo one̩ ku ma du tʼo̩ o̩jo̩ le̩ dabe̩ne̩ kʼo̩gwo̩ko̩ me̩gwe̩lu.
42,Oñ ma jʼakute̩ uko̩-o̩la ame̩nukpuche̩ kpai uta-ma eta kpai akala ebu kpai adua eche.
43,Oñ ailo lewa fʼonugo e̩ne̩ du mu: uno̩ kpai ujiwe wewe la wache lef ame̩nukpuche. 
44,"Oñ amake̩do̩no chaka jʼugbo kate, e̩wñ du ku ma la ne̩ mud e-o̩de̩de̩-ma; "
45,"taku ma mʼane̩-ma kpai idu-ma ko ta, oñ ma fʼu kpe̩rʼo̩chaka amone̩, alu kʼeku-wñ aku e̩ne̩ du. "
46,"O̩jo̩ñwa o̩jo̩ñwa ma kute̩ ibe kate ene̩ ajʼef unyi O̩jo̩ kpai akala ebu unyi unyi, ma nʼuje̩wñ-ma aje̩ ef egwoguyo̩ kpai e̩do̩ foo, "
47,"ma jʼañwulo̩ O̩jo̩, o̩gbo̩ amone̩ du la li uma eju. Oñ Ondu na kʼabo kʼi nʼajadu le̩ manyʼuma o̩jo̩ñwa o̩jo̩ñwa."
